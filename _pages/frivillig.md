---
description: Bli frivillig
layout: default
permalink: /frivillig/
published: true
sitemap: true
heading: 'Info til frivillige'
title: 'Frivillig'
---

Som frivillig får du muligheten til å være med og bidra til at {{ site.title }} blir en av de beste festivalene Blindern noen gang har sett. Du kan gjøre nye erfaringer, og bli en del av et godt samhold. Det er ikke nødvendig med tidligere erfaring fra festival eller lignende og du vil få god opplæring i arbeidet du skal utføre, så her har du muligheten til å prøve noe helt nytt. Vi forventer kun at du møter opp til avtalt tid og bidrar så godt du kan til arbeidsøkten er over.

Vi tilbyr:

* Reduserte priser på ukespass og i baren.
* Gratis mat.
* Erfaring som ser bra ut på CVen.
* Medalje og diplom.
* En rå avslutningsfest for alle frivillige.

<hr>

**Hvis du ønsker å bidra som frivillig se [påmeldingsskjema i bunn av siden](#skjema)**

<hr>

## Hvor mye jobber jeg

Det varierer hvor mye man jobber i de forskjellige jobbene men som hovedregel kan man si at man totalt jobber 10 timer og deretter har fri resten av tiden til å delta på festivalen. Hvis du ikke klarer å bestemme deg for én arbeidsoppgave går det fint an å kombinere forskjellige roller så lenge du møter timekravet.

<br>

## Hvilke jobber kan jeg få

### Bar

De som jobber i bar har ansvaret for å tappe øl, selge brus og andre forfriskninger. Her kan det både være perioder med høyt og lavt tempo så det er viktig at du har godt humør, er tålmodig og liker det litt hektisk. Du jobber kun på kveldstid under avvikling av festivalen.

<br>

### Kafé

I kafeen serverer du kaffe og baffler til studentene på dagtid. Som barista vil du få opplæring i bruk av espressomaskin og kunsten i å steke den perfekte baffel. Du jobber kun dagtid under avvikling av festivalen, et skift varer 2 timer.

<br>

### PR

For å få folk til å delta på festivalen må vi få ordet ut til studentene! Hvis du liker å stå på stand, lage og henge opp plakater, er kreativ på sosiale medier og liker å snakke med folk så er dette gruppa for deg. Mye av arbeidet vil foregå på forhånd av festivalen, men det er også litt som skal gjøres under avvikling.

<br>

### Rigging

Med mange forskjellige arrangementer hver dag trenger vi mange som kan være med på opprigg, omrigg og nedrigg. Rigging vil innebære å henge opp molton, sette opp telt, pynte lokaler, rydde mm. Det kan bli mye løfting, bæring og vandring så det er lurt å ha gode sko. Du jobber under avvikling av festivalen. Hvis du har tidligere erfaring med teknisk opprigg ønsker vi at du sier ifra om dette under “kommentarer” i søknadsskjemaet.

<br>

### DJ

Har du lyst til å snurre plater og skape stemning på dansegulvet under Biørnegildet? Da er DJ-stillingen perfekt for deg! Som DJ får du prøve ut mye av det utstyret Realistforeningen har, og bidrar til noen legendariske dansekvelder mellom konsertene. Stillingen innebærer stort sett kun kveldsarbeid under avvikling av festivalen.

<br>

### Orden og Oppsyn

På fester som Biørnegildet trenger vi mange som kan passe på at ting går trygt for seg under festene. Orden og oppsyns gruppa jobber med å sjekke vesker og legitimasjon i døren, og ellers holde et øye med festen og passe på at alle har det fint.

<br>

### Billettluka

Vi trenger folk til å sitte i døren for å selge billetter og dele ut bånd. Her jobber du både rett i forkant og under avvikling av festivalen.

<br>

### Catering

Både frivillige og deltakere trenger mat. Cateringgruppa trenger personer som er glad i å lage mat og som kan være med på innkjøp i forkant av festivalen. Frivilligkjøkkenet trenger folk som kan lage lunsj til de frivillige, og fagkjøkkenet trenger folk som kan lage frokost under Realfrokostene. Mesteparten av arbeidet foregår under avvikling av festivalen.

<br>

### Arrangement

I arrangementsgruppa trenger de frivillige i form av konferansier, artistverter, garderobeansvarlig, popcorn-selger o.l. Her har du mulighet til å oppleve noe nytt og spennende!

<br>
<hr>

Alle kan ønske seg jobber, og de fleste får oppfylt ønsket sitt. Men – vi kan dessverre ikke garantere at alle får jobbe med akkurat det de ønsker eller akkurat de dagene de har lyst.

<hr>

Har du spørsmål eller ønsker mer informasjon kan du henvende deg til Frivilligansvarlig Nathaniel på nathafjell@gmail.com

<div id="skjema" class="v-pad-bottom"></div>

<iframe src="https://docs.google.com/forms/d/e/1FAIpQLSc9EensYj_TJJg7b3pqUWDvI0yk_M8Xn-y48ENNVSVM6wM_VQ/viewform?embedded=true" width="640" height="3169" frameborder="0" marginheight="0" marginwidth="0" >Loading…</iframe>
